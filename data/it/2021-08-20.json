{"gospel":{"text":"[[Mt 22,34]]In quel tempo, i farisei, udito che Gesù aveva chiuso la bocca ai sadducei, si riunirono insieme\n[[Mt 22,35]]e uno di loro, un dottore della legge, lo interrogò per metterlo alla prova:\n[[Mt 22,36]]«Maestro, qual è il più grande comandamento della legge?».\n[[Mt 22,37]]Gli rispose: «Amerai il Signore Dio tuo con tutto il cuore, con tutta la tua anima e con tutta la tua mente.\n[[Mt 22,38]]Questo è il più grande e il primo dei comandamenti.\n[[Mt 22,39]]E il secondo è simile al primo: Amerai il prossimo tuo come te stesso.\n[[Mt 22,40]]Da questi due comandamenti dipendono tutta la Legge e i Profeti».","title":"Dal Vangelo di Gesù Cristo secondo Matteo","reference_displayed":"22,34-40.","type":"gospel"},"psalm":{"text":"[[Ps 146,5]]Beato chi ha per aiuto il Dio di Giacobbe, \r\nchi spera nel Signore suo Dio,\n[[Ps 146,6]]creatore del cielo e della terra, \r\ndel mare e di quanto contiene. \r\n\nEgli è fedele per sempre.\n[[Ps 146,7]]rende giustizia agli oppressi, \r\ndà il pane agli affamati. \r\nIl Signore libera i prigionieri,\n\n[[Ps 146,8]]Il Signore ridona la vista ai ciechi, \r\nil Signore rialza chi è caduto, \r\nil Signore ama i giusti,\n[[Ps 146,9a]]il Signore protegge lo straniero.\n\n[[Ps 146,9b]]Egli sostiene l'orfano e la vedova,\n[[Ps 146,9c]]ma sconvolge le vie degli empi.\n[[Ps 146,10]]Il Signore regna per sempre, \r\nil tuo Dio, o Sion, per ogni generazione.","title":"Salmi","reference_displayed":"146(145),5-6.7.8-9a.9bc-10.","type":"psalm"},"date":"2021-08-20","first_reading":{"text":"[[Rt 1,1]]Al tempo in cui governavano i giudici, ci fu nel paese una carestia e un uomo di Betlemme di Giuda emigrò nella campagna di Moab, con la moglie e i suoi due figli.\n[[Rt 1,3]]Poi Elimèlech, marito di Noemi, morì ed essa rimase con i due figli.\n[[Rt 1,4]]Questi sposarono donne di Moab, delle quali una si chiamava Orpa e l'altra Rut. Abitavano in quel luogo da circa dieci anni,\n[[Rt 1,5]]quando anche Maclon e Chilion morirono tutti e due e la donna rimase priva dei suoi due figli e del marito.\n[[Rt 1,6]]Allora si alzò con le sue nuore per andarsene dalla campagna di Moab, perché aveva sentito dire che il Signore aveva visitato il suo popolo, dandogli pane.\n[[Rt 1,14b]]Allora esse alzarono la voce e piansero di nuovo; Orpa baciò la suocera e partì, ma Rut non si staccò da lei.\n[[Rt 1,15]]Allora Noemi le disse: \"Ecco, tua cognata è tornata al suo popolo e ai suoi dei; torna indietro anche tu, come tua cognata\".\n[[Rt 1,16]]Ma Rut rispose: \"Non insistere con me perché ti abbandoni e torni indietro senza di te; perché dove andrai tu andrò anch'io; dove ti fermerai mi fermerò; il tuo popolo sarà il mio popolo e il tuo Dio sarà il mio Dio;\n[[Rt 1,22]]Così Noemi tornò con Rut, la Moabita, sua nuora, venuta dalle campagne di Moab. Esse arrivarono a Betlemme quando si cominciava a mietere l'orzo.","title":"Libro di Rut","reference_displayed":"1,1.3-6.14b-16.22.","type":"reading"}}