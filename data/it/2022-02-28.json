{"date":"2022-02-28","first_reading":{"text":"[[1_P 1,3]]Sia benedetto Dio e Padre del Signore nostro Gesù Cristo; nella sua grande misericordia egli ci ha rigenerati, mediante la risurrezione di Gesù Cristo dai morti, per una speranza viva,\n[[1_P 1,4]]per una eredità che non si corrompe, non si macchia e non marcisce. Essa è conservata nei cieli per voi,\n[[1_P 1,5]]che dalla potenza di Dio siete custoditi mediante la fede, per la vostra salvezza, prossima a rivelarsi negli ultimi tempi.\n[[1_P 1,6]]Perciò siete ricolmi di gioia, anche se ora dovete essere un pò afflitti da varie prove,\n[[1_P 1,7]]perché il valore della vostra fede, molto più preziosa dell'oro, che, pur destinato a perire, tuttavia si prova col fuoco, torni a vostra lode, gloria e onore nella manifestazione di Gesù Cristo:\n[[1_P 1,8]]voi lo amate, pur senza averlo visto; e ora senza vederlo credete in lui. Perciò esultate di gioia indicibile e gloriosa,\n[[1_P 1,9]]mentre conseguite la mèta della vostra fede, cioè la salvezza delle anime.","type":"reading","reference_displayed":"1,3-9.","title":"Prima lettera di san Pietro apostolo"},"psalm":{"text":"[[Ps 111,1]]Renderò grazie al Signore con tutto il cuore, \r\nnel consesso dei giusti e nell'assemblea.\n[[Ps 111,2]]Grandi le opere del Signore, \r\nle contemplino coloro che le amano.\n\n[[Ps 111,5]]Egli dà il cibo a chi lo teme, \r\nsi ricorda sempre della sua alleanza.\n[[Ps 111,6]]Mostrò al suo popolo la potenza delle sue opere, \r\ngli diede l'eredità delle genti.\n\n[[Ps 111,9]]Mandò a liberare il suo popolo, \r\nstabilì la sua alleanza per sempre.\n[[Ps 111,10c]]Santo e terribile il suo nome.\r\nPrincipio della saggezza\r\n\nè il timore del Signore.","type":"psalm","reference_displayed":"111(110),1-2.5-6.9.10c.","title":"Salmi"},"gospel":{"text":"[[Mc 10,17]]In quel tempo, mentre Gesù usciva per mettersi in viaggio, un tale gli corse incontro e, gettandosi in ginocchio davanti a lui, gli domandò: «Maestro buono, che cosa devo fare per avere la vita eterna?».\n[[Mc 10,18]]Gesù gli disse: «Perché mi chiami buono? Nessuno è buono, se non Dio solo.\n[[Mc 10,19]]Tu conosci i comandamenti: Non uccidere, non commettere adulterio, non rubare, non dire falsa testimonianza, non frodare, onora il padre e la madre».\n[[Mc 10,20]]Egli allora gli disse: «Maestro, tutte queste cose le ho osservate fin dalla mia giovinezza».\n[[Mc 10,21]]Allora Gesù, fissatolo, lo amò e gli disse: «Una cosa sola ti manca: và, vendi quello che hai e dàllo ai poveri e avrai un tesoro in cielo; poi vieni e seguimi».\n[[Mc 10,22]]Ma egli, rattristatosi per quelle parole, se ne andò afflitto, poiché aveva molti beni.\n[[Mc 10,23]]Gesù, volgendo lo sguardo attorno, disse ai suoi discepoli: «Quanto difficilmente coloro che hanno ricchezze entreranno nel regno di Dio!».\n[[Mc 10,24]]I discepoli rimasero stupefatti a queste sue parole; ma Gesù riprese: «Figlioli, com'è difficile entrare nel regno di Dio!\n[[Mc 10,25]]E' più facile che un cammello passi per la cruna di un ago, che un ricco entri nel regno di Dio».\n[[Mc 10,26]]Essi, ancora più sbigottiti, dicevano tra loro: «E chi mai si può salvare?».\n[[Mc 10,27]]Ma Gesù, guardandoli, disse: «Impossibile presso gli uomini, ma non presso Dio! Perché tutto è possibile presso Dio».","type":"gospel","reference_displayed":"10,17-27.","title":"Dal Vangelo di Gesù Cristo secondo Marco"}}