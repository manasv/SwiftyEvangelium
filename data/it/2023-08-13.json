{"date":"2023-08-13","second_reading":{"reference_displayed":"9,1-5.","text":"[[Rm 9,1]]Dico la verità in Cristo, non mentisco, e la mia coscienza me ne dà testimonianza nello Spirito Santo:\n[[Rm 9,2]]ho nel cuore un grande dolore e una sofferenza continua.\n[[Rm 9,3]]Vorrei infatti essere io stesso anàtema, separato da Cristo a vantaggio dei miei fratelli, miei consanguinei secondo la carne.\n[[Rm 9,4]]Essi sono Israeliti e possiedono l'adozione a figli, la gloria, le alleanze, la legislazione, il culto, le promesse,\n[[Rm 9,5]]i patriarchi; da essi proviene Cristo secondo la carne, egli che è sopra ogni cosa, Dio benedetto nei secoli. Amen.","title":"Lettera di san Paolo apostolo ai Romani","type":"reading"},"psalm":{"reference_displayed":"85(84),9ab-10.11-12.13-14.","text":"[[Ps 85,9a]]Ascolterò che cosa dice Dio, il Signore:\n[[Ps 85,9b]]egli annunzia la pace per il suo popolo, per i suoi fedeli.\n[[Ps 85,10]]La sua salvezza è vicina a chi lo teme \r\ne la sua gloria abiterà la nostra terra.\n\n[[Ps 85,11]]Misericordia e verità s'incontreranno, \r\ngiustizia e pace si baceranno.\n[[Ps 85,12]]La verità germoglierà dalla terra \r\ne la giustizia si affaccerà dal cielo.\n\n[[Ps 85,13]]Quando il Signore elargirà il suo bene, \r\nla nostra terra darà il suo frutto.\n[[Ps 85,14]]Davanti a lui camminerà la giustizia \r\ne sulla via dei suoi passi la salvezza.","title":"Salmi","type":"psalm"},"first_reading":{"reference_displayed":"19,9a.11-13a.","title":"Primo libro dei Re","text":"[[1_R 19,9a]]In quei giorni, giunto Elia al monte di Dio, l'Oreb, entrò in una caverna.\n[[1_R 19,11]]Ed ecco gli fu rivolta la parola del Signore: \"Esci e fermati sul monte alla presenza del Signore\". Ecco, il Signore passò. Ci fu un vento impetuoso e gagliardo da spaccare i monti e spezzare le rocce davanti al Signore, ma il Signore non era nel vento. Dopo il vento ci fu un terremoto, ma il Signore non era nel terremoto.\n[[1_R 19,12]]Dopo il terremoto ci fu un fuoco, ma il Signore non era nel fuoco. Dopo il fuoco ci fu il mormorio di un vento leggero.\n[[1_R 19,13a]]Come l'udì, Elia si coprì il volto con il mantello, uscì e si fermò all'ingresso della caverna. Ed ecco, sentì una voce che gli diceva: \"Che fai qui, Elia?\".","type":"reading"},"gospel":{"reference_displayed":"14,22-33.","title":"Dal Vangelo di Gesù Cristo secondo Matteo","text":"[[Mt 14,22]][Dopo che la folla ebbe mangiato], subito Gesù costrinse i discepoli a salire sulla barca e a precederlo sull’altra riva, mentre egli avrebbe congedato la folla.\n[[Mt 14,23]]Congedata la folla, salì sul monte, solo, a pregare. Venuta la sera, egli se ne stava ancora solo lassù.\n[[Mt 14,24]]La barca intanto distava gia qualche miglio da terra ed era agitata dalle onde, a causa del vento contrario.\n[[Mt 14,25]]Verso la fine della notte egli venne verso di loro camminando sul mare.\n[[Mt 14,26]]I discepoli, a vederlo camminare sul mare, furono turbati e dissero: «E' un fantasma» e si misero a gridare dalla paura.\n[[Mt 14,27]]Ma subito Gesù parlò loro: «Coraggio, sono io, non abbiate paura».\n[[Mt 14,28]]Pietro gli disse: «Signore, se sei tu, comanda che io venga da te sulle acque».\n[[Mt 14,29]]Ed egli disse: «Vieni!». Pietro, scendendo dalla barca, si mise a camminare sulle acque e andò verso Gesù.\n[[Mt 14,30]]Ma per la violenza del vento, s'impaurì e, cominciando ad affondare, gridò: «Signore, salvami!».\n[[Mt 14,31]]E subito Gesù stese la mano, lo afferrò e gli disse: «Uomo di poca fede, perché hai dubitato?».\n[[Mt 14,32]]Appena saliti sulla barca, il vento cessò.\n[[Mt 14,33]]Quelli che erano sulla barca gli si prostrarono davanti, esclamando: «Tu sei veramente il Figlio di Dio!».","type":"gospel"}}