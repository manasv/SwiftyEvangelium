{"gospel":{"reference_displayed":"10,32-45.","text":"[[Mc 10,32]]In quel tempo, Gesù, prendendo in disparte i Dodici, cominciò a dir loro quello che gli sarebbe accaduto:\n[[Mc 10,33]]«Ecco, noi saliamo a Gerusalemme e il Figlio dell'uomo sarà consegnato ai sommi sacerdoti e agli scribi: lo condanneranno a morte, lo consegneranno ai pagani,\n[[Mc 10,34]]lo scherniranno, gli sputeranno addosso, lo flagelleranno e lo uccideranno; ma dopo tre giorni risusciterà».\n[[Mc 10,35]]E gli si avvicinarono Giacomo e Giovanni, i figli di Zebedèo, dicendogli: «Maestro, noi vogliamo che tu ci faccia quello che ti chiederemo».\n[[Mc 10,36]]Egli disse loro: «Cosa volete che io faccia per voi?». Gli risposero:\n[[Mc 10,37]]«Concedici di sedere nella tua gloria uno alla tua destra e uno alla tua sinistra».\n[[Mc 10,38]]Gesù disse loro: «Voi non sapete ciò che domandate. Potete bere il calice che io bevo, o ricevere il battesimo con cui io sono battezzato?». Gli risposero: «Lo possiamo».\n[[Mc 10,39]]E Gesù disse: «Il calice che io bevo anche voi lo berrete, e il battesimo che io ricevo anche voi lo riceverete.\n[[Mc 10,40]]Ma sedere alla mia destra o alla mia sinistra non sta a me concederlo; è per coloro per i quali è stato preparato».\n[[Mc 10,41]]All'udire questo, gli altri dieci si sdegnarono con Giacomo e Giovanni.\n[[Mc 10,42]]Allora Gesù, chiamatili a sé, disse loro: «Voi sapete che coloro che sono ritenuti capi delle nazioni le dominano, e i loro grandi esercitano su di esse il potere.\n[[Mc 10,43]]Fra voi però non è così; ma chi vuol essere grande tra voi si farà vostro servitore,\n[[Mc 10,44]]e chi vuol essere il primo tra voi sarà il servo di tutti.\n[[Mc 10,45]]Il Figlio dell'uomo infatti non è venuto per essere servito, ma per servire e dare la propria vita in riscatto per molti».","type":"gospel","title":"Dal Vangelo di Gesù Cristo secondo Marco"},"date":"2024-05-29","psalm":{"reference_displayed":"147,12-13.14-15.19-20.","text":"[[Ps 147,12]]Glorifica il Signore, Gerusalemme, \r\nloda, Sion, il tuo Dio.\n[[Ps 147,13]]Perché ha rinforzato le sbarre delle tue porte, \r\nin mezzo a te ha benedetto i tuoi figli.\n\n[[Ps 147,14]]Egli ha messo pace nei tuoi confini \r\ne ti sazia con fior di frumento.\n[[Ps 147,15]]Manda sulla terra la sua parola, \r\nil suo messaggio corre veloce.\n\n[[Ps 147,19]]Annunzia a Giacobbe la sua parola, \r\nle sue leggi e i suoi decreti a Israele.\n[[Ps 147,20]]Così non ha fatto con nessun altro popolo, \r\nnon ha manifestato ad altri i suoi precetti.","type":"psalm","title":"Salmi"},"first_reading":{"reference_displayed":"1,18-25.","text":"[[1_P 1,18]]Voi sapete che non a prezzo di cose corruttibili, come l'argento e l'oro, foste liberati dalla vostra vuota condotta ereditata dai vostri padri,\n[[1_P 1,19]]ma con il sangue prezioso di Cristo, come di agnello senza difetti e senza macchia.\n[[1_P 1,20]]Egli fu predestinato già prima della fondazione del mondo, ma si è manifestato negli ultimi tempi per voi.\n[[1_P 1,21]]E voi per opera sua credete in Dio, che l'ha risuscitato dai morti e gli ha dato gloria e così la vostra fede e la vostra speranza sono fisse in Dio.\n[[1_P 1,22]]Dopo aver santificato le vostre anime con l'obbedienza alla verità, per amarvi sinceramente come fratelli, amatevi intensamente, di vero cuore, gli uni gli altri,\n[[1_P 1,23]]essendo stati rigenerati non da un seme corruttibile, ma immortale, cioè dalla parola di Dio viva ed eterna.\n[[1_P 1,24]]Poiché tutti i mortali sono come l'erba e ogni loro splendore è come fiore d'erba. L'erba inaridisce, i fiori cadono,\n[[1_P 1,25]]ma la parola del Signore rimane in eterno. E questa è la parola del vangelo che vi è stato annunziato.","type":"reading","title":"Prima lettera di san Pietro apostolo"}}