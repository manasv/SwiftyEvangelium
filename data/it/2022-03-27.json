{"gospel":{"text":"[[Lc 15,1]]In quel tempo, si avvicinavano a Gesù tutti i pubblicani e i peccatori per ascoltarlo.\n[[Lc 15,2]]I farisei e gli scribi mormoravano: «Costui riceve i peccatori e mangia con loro».\n[[Lc 15,3]]Allora egli disse loro questa parabola:\n[[Lc 15,11]]Disse ancora: «Un uomo aveva due figli.\n[[Lc 15,12]]Il più giovane disse al padre: Padre, dammi la parte del patrimonio che mi spetta. E il padre divise tra loro le sostanze.\n[[Lc 15,13]]Dopo non molti giorni, il figlio più giovane, raccolte le sue cose, partì per un paese lontano e là sperperò le sue sostanze vivendo da dissoluto.\n[[Lc 15,14]]Quando ebbe speso tutto, in quel paese venne una grande carestia ed egli cominciò a trovarsi nel bisogno.\n[[Lc 15,15]]Allora andò e si mise a servizio di uno degli abitanti di quella regione, che lo mandò nei campi a pascolare i porci.\n[[Lc 15,16]]Avrebbe voluto saziarsi con le carrube che mangiavano i porci; ma nessuno gliene dava.\n[[Lc 15,17]]Allora rientrò in se stesso e disse: Quanti salariati in casa di mio padre hanno pane in abbondanza e io qui muoio di fame!\n[[Lc 15,18]]Mi leverò e andrò da mio padre e gli dirò: Padre, ho peccato contro il Cielo e contro di te;\n[[Lc 15,19]]non sono più degno di esser chiamato tuo figlio. Trattami come uno dei tuoi garzoni.\n[[Lc 15,20]]Partì e si incamminò verso suo padre. Quando era ancora lontano il padre lo vide e commosso gli corse incontro, gli si gettò al collo e lo baciò.\n[[Lc 15,21]]Il figlio gli disse: Padre, ho peccato contro il Cielo e contro di te; non sono più degno di esser chiamato tuo figlio.\n[[Lc 15,22]]Ma il padre disse ai servi: Presto, portate qui il vestito più bello e rivestitelo, mettetegli l'anello al dito e i calzari ai piedi.\n[[Lc 15,23]]Portate il vitello grasso, ammazzatelo, mangiamo e facciamo festa,\n[[Lc 15,24]]perché questo mio figlio era morto ed è tornato in vita, era perduto ed è stato ritrovato. E cominciarono a far festa.\n[[Lc 15,25]]Il figlio maggiore si trovava nei campi. Al ritorno, quando fu vicino a casa, udì la musica e le danze;\n[[Lc 15,26]]chiamò un servo e gli domandò che cosa fosse tutto ciò.\n[[Lc 15,27]]Il servo gli rispose: E' tornato tuo fratello e il padre ha fatto ammazzare il vitello grasso, perché lo ha riavuto sano e salvo.\n[[Lc 15,28]]Egli si arrabbiò, e non voleva entrare. Il padre allora uscì a pregarlo.\n[[Lc 15,29]]Ma lui rispose a suo padre: Ecco, io ti servo da tanti anni e non ho mai trasgredito un tuo comando, e tu non mi hai dato mai un capretto per far festa con i miei amici.\n[[Lc 15,30]]Ma ora che questo tuo figlio che ha divorato i tuoi averi con le prostitute è tornato, per lui hai ammazzato il vitello grasso.\n[[Lc 15,31]]Gli rispose il padre: Figlio, tu sei sempre con me e tutto ciò che è mio è tuo;\n[[Lc 15,32]]ma bisognava far festa e rallegrarsi, perché questo tuo fratello era morto ed è tornato in vita, era perduto ed è stato ritrovato».","type":"gospel","reference_displayed":"15,1-3.11-32.","title":"Dal Vangelo di Gesù Cristo secondo Luca"},"psalm":{"text":"[[Ps 34,2]]Benedirò il Signore in ogni tempo, \r\nsulla mia bocca sempre la sua lode.\n[[Ps 34,3]]Io mi glorio nel Signore, \r\nascoltino gli umili e si rallegrino.\n\n[[Ps 34,4]]Celebrate con me il Signore, \r\nesaltiamo insieme il suo nome.\n[[Ps 34,5]]Ho cercato il Signore e mi ha risposto \r\ne da ogni timore mi ha liberato.\n\n[[Ps 34,6]]Guardate a lui e sarete raggianti, \r\nnon saranno confusi i vostri volti.\n[[Ps 34,7]]Questo povero grida e il Signore lo ascolta, \r\nlo libera da tutte le sue angosce.","type":"psalm","reference_displayed":"34(33),2-3.4-5.6-7.","title":"Salmi"},"first_reading":{"text":"[[Jos 5,9a]]Allora il Signore disse a Giosuè: \"Oggi ho allontanato da voi l'infamia d'Egitto\". Quel luogo si chiamò Gàlgala fino ad oggi.\n[[Jos 5,10]]Si accamparono dunque in Gàlgala gli Israeliti e celebrarono la pasqua al quattordici del mese, alla sera, nella steppa di Gerico.\n[[Jos 5,11]]Il giorno dopo la pasqua mangiarono i prodotti della regione, azzimi e frumento abbrustolito in quello stesso giorno.\n[[Jos 5,12]]La manna cessò il giorno dopo, come essi ebbero mangiato i prodotti della terra e non ci fu più manna per gli Israeliti; in quell'anno mangiarono i frutti della terra di Cànaan.","type":"reading","reference_displayed":"5,9a.10-12.","title":"Libro di Giosuè"},"second_reading":{"text":"[[2_Co 5,17]]Quindi se uno è in Cristo, è una creatura nuova; le cose vecchie sono passate, ecco ne sono nate di nuove.\n[[2_Co 5,18]]Tutto questo però viene da Dio, che ci ha riconciliati con sé mediante Cristo e ha affidato a noi il ministero della riconciliazione.\n[[2_Co 5,19]]È stato Dio infatti a riconciliare a sé il mondo in Cristo, non imputando agli uomini le loro colpe e affidando a noi la parola della riconciliazione.\n[[2_Co 5,20]]Noi fungiamo quindi da ambasciatori per Cristo, come se Dio esortasse per mezzo nostro. Vi supplichiamo in nome di Cristo: lasciatevi riconciliare con Dio.\n[[2_Co 5,21]]Colui che non aveva conosciuto peccato, Dio lo trattò da peccato in nostro favore, perché noi potessimo diventare per mezzo di lui giustizia di Dio.","type":"reading","reference_displayed":"5,17-21.","title":"Seconda lettera di san Paolo apostolo ai Corinti"},"date":"2022-03-27"}