{"psalm":{"type":"psalm","text":"[[Ps 91,1]]Tu che abiti al riparo dell'Altissimo \r\ne dimori all'ombra dell'Onnipotente,\n[[Ps 91,2]]di' al Signore: \"Mio rifugio e mia fortezza, \r\nmio Dio, in cui confido\".\n\n[[Ps 91,14]]Lo salverò, perché a me si è affidato; \r\nlo esalterò, perché ha conosciuto il mio nome.\n[[Ps 91,15a]]Mi invocherà e gli darò risposta;\n[[Ps 91,15b]]presso di lui sarò nella sventura,\n\n[[Ps 91,15c]]lo salverò e lo renderò glorioso.\n[[Ps 91,16]]Lo sazierò di lunghi giorni \r\ne gli mostrerò la mia salvezza.","reference_displayed":"91(90),1-2.14-15ab.15c-16.","title":"Salmi"},"first_reading":{"type":"reading","reference_displayed":"1,2-7.","text":"[[2_P 1,2]]grazia e pace sia concessa a voi in abbondanza nella conoscenza di Dio e di Gesù Signore nostro.\n[[2_P 1,3]]La sua potenza divina ci ha fatto dono di ogni bene per quanto riguarda la vita e la pietà, mediante la conoscenza di colui che ci ha chiamati con la sua gloria e potenza.\n[[2_P 1,4]]Con queste ci ha donato i beni grandissimi e preziosi che erano stati promessi, perché diventaste per loro mezzo partecipi della natura divina, essendo sfuggiti alla corruzione che è nel mondo a causa della concupiscenza.\n[[2_P 1,5]]Per questo mettete ogni impegno per aggiungere alla vostra fede la virtù, alla virtù la conoscenza,\n[[2_P 1,6]]alla conoscenza la temperanza, alla temperanza la pazienza, alla pazienza la pietà,\n[[2_P 1,7]]alla pietà l'amore fraterno, all'amore fraterno la carità.","title":"Seconda lettera di san Pietro apostolo"},"date":"2024-06-03","gospel":{"type":"gospel","text":"[[Mc 12,1]]In quel tempo, Gesù si mise a parlare con parabole [ai capi dei sacerdoti, agli scribi e agli anziani]:\r\n«Un uomo piantò una vigna, vi pose attorno una siepe, scavò un torchio, costruì una torre, poi la diede in affitto a dei vignaioli e se ne andò lontano.\n[[Mc 12,2]]A suo tempo inviò un servo a ritirare da quei vignaioli i frutti della vigna.\n[[Mc 12,3]]Ma essi, afferratolo, lo bastonarono e lo rimandarono a mani vuote.\n[[Mc 12,4]]Inviò loro di nuovo un altro servo: anche quello lo picchiarono sulla testa e lo coprirono di insulti.\n[[Mc 12,5]]Ne inviò ancora un altro, e questo lo uccisero; e di molti altri, che egli ancora mandò, alcuni li bastonarono, altri li uccisero.\n[[Mc 12,6]]Aveva ancora uno, il figlio prediletto: lo inviò loro per ultimo, dicendo: Avranno rispetto per mio figlio!\n[[Mc 12,7]]Ma quei vignaioli dissero tra di loro: Questi è l'erede; su, uccidiamolo e l'eredità sarà nostra.\n[[Mc 12,8]]E afferratolo, lo uccisero e lo gettarono fuori della vigna.\n[[Mc 12,9]]Che cosa farà dunque il padrone della vigna? Verrà e sterminerà quei vignaioli e darà la vigna ad altri.\n[[Mc 12,10]]Non avete forse letto questa Scrittura: La pietra che i costruttori hanno scartata è diventata testata d'angolo;\n[[Mc 12,11]]dal Signore è stato fatto questo ed è mirabile agli occhi nostri»?\n[[Mc 12,12]]Allora cercarono di catturarlo, ma ebbero paura della folla; avevano capito infatti che aveva detto quella parabola contro di loro. E, lasciatolo, se ne andarono.","reference_displayed":"12,1-12.","title":"Dal Vangelo di Gesù Cristo secondo Marco"}}