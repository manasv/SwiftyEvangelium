{"gospel":{"text":"[[Mt 20,1]]In quel tempo, Gesù disse ai suoi discepoli questa parabola: «Il regno dei cieli è simile a un padrone di casa che uscì all'alba per prendere a giornata lavoratori per la sua vigna.\n[[Mt 20,2]]Accordatosi con loro per un denaro al giorno, li mandò nella sua vigna.\n[[Mt 20,3]]Uscito poi verso le nove del mattino, ne vide altri che stavano sulla piazza disoccupati\n[[Mt 20,4]]e disse loro: Andate anche voi nella mia vigna; quello che è giusto ve lo darò. Ed essi andarono.\n[[Mt 20,5]]Uscì di nuovo verso mezzogiorno e verso le tre e fece altrettanto.\n[[Mt 20,6]]Uscito ancora verso le cinque, ne vide altri che se ne stavano là e disse loro: Perché ve ne state qui tutto il giorno oziosi?\n[[Mt 20,7]]Gli risposero: Perché nessuno ci ha presi a giornata. Ed egli disse loro: Andate anche voi nella mia vigna.\n[[Mt 20,8]]Quando fu sera, il padrone della vigna disse al suo fattore: Chiama gli operai e dà loro la paga, incominciando dagli ultimi fino ai primi.\n[[Mt 20,9]]Venuti quelli delle cinque del pomeriggio, ricevettero ciascuno un denaro.\n[[Mt 20,10]]Quando arrivarono i primi, pensavano che avrebbero ricevuto di più. Ma anch'essi ricevettero un denaro per ciascuno.\n[[Mt 20,11]]Nel ritirarlo però, mormoravano contro il padrone dicendo:\n[[Mt 20,12]]Questi ultimi hanno lavorato un'ora soltanto e li hai trattati come noi, che abbiamo sopportato il peso della giornata e il caldo.\n[[Mt 20,13]]Ma il padrone, rispondendo a uno di loro, disse: Amico, io non ti faccio torto. Non hai forse convenuto con me per un denaro?\n[[Mt 20,14]]Prendi il tuo e vattene; ma io voglio dare anche a quest'ultimo quanto a te.\n[[Mt 20,15]]Non posso fare delle mie cose quello che voglio? Oppure tu sei invidioso perché io sono buono?\n[[Mt 20,16a]]Così gli ultimi saranno primi, e i primi ultimi».","title":"Dal Vangelo di Gesù Cristo secondo Matteo","reference_displayed":"20,1-16a.","type":"gospel"},"psalm":{"text":"[[Ps 21,2]]Signore, il re gioisce della tua potenza, \r\nquanto esulta per la tua salvezza!\n[[Ps 21,3]]Hai soddisfatto il desiderio del suo cuore, \r\nnon hai respinto il voto delle sue labbra.\n\n[[Ps 21,4]]Gli vieni incontro con larghe benedizioni; \r\ngli poni sul capo una corona di oro fino.\n[[Ps 21,5]]Vita ti ha chiesto, a lui l'hai concessa, \r\nlunghi giorni in eterno, senza fine.\n\n[[Ps 21,6]]Grande è la sua gloria per la tua salvezza, \r\nlo avvolgi di maestà e di onore;\n[[Ps 21,7]]lo fai oggetto di benedizione per sempre, \r\nlo inondi di gioia dinanzi al tuo volto.","title":"Salmi","reference_displayed":"21(20),2-3.4-5.6-7.","type":"psalm"},"date":"2021-08-18","first_reading":{"text":"[[Jg 9,6]]Tutti i signori di Sichem e tutta Bet-Millo si radunarono e andarono a proclamare re Abimèlech presso la Quercia della Stele che si trova a Sichem.\n[[Jg 9,7]]Ma Iotam, informato della cosa, andò a porsi sulla sommità del monte Garizim e, alzando la voce, gridò: \"Ascoltatemi, signori di Sichem, e Dio ascolterà voi!\n[[Jg 9,8]]Si misero in cammino gli alberi per ungere un re su di essi. Dissero all'ulivo: Regna su di noi.\n[[Jg 9,9]]Rispose loro l'ulivo: Rinuncerò al mio olio, grazie al quale si onorano dei e uomini, e andrò ad agitarmi sugli alberi?\n[[Jg 9,10]]Dissero gli alberi al fico: Vieni tu, regna su di noi.\n[[Jg 9,11]]Rispose loro il fico: Rinuncerò alla mia dolcezza e al mio frutto squisito, e andrò ad agitarmi sugli alberi?\n[[Jg 9,12]]Dissero gli alberi alla vite: Vieni tu, regna su di noi.\n[[Jg 9,13]]Rispose loro la vite: Rinuncerò al mio mosto che allieta dei e uomini, e andrò ad agitarmi sugli alberi?\n[[Jg 9,14]]Dissero tutti gli alberi al rovo: Vieni tu, regna su di noi.\n[[Jg 9,15]]Rispose il rovo agli alberi: Se in verità ungete me re su di voi, venite, rifugiatevi alla mia ombra; se no, esca un fuoco dal rovo e divori i cedri del Libano.","title":"Libro dei Giudici","reference_displayed":"9,6-15.","type":"reading"}}