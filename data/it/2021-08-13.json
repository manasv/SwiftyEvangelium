{"psalm":{"type":"psalm","text":"[[Ps 136,1]]Lodate il Signore perché è buono: \r\nperché eterna è la sua misericordia.\n[[Ps 136,2]]Lodate il Dio degli dei: \r\nperché eterna è la sua misericordia.\n[[Ps 136,3]]Lodate il Signore dei signori: \r\nperché eterna è la sua misericordia.\n\n[[Ps 136,16]]Guidò il suo popolo nel deserto: \r\nperché eterna è la sua misericordia.\n[[Ps 136,17]]Percosse grandi sovrani \r\nperché eterna è la sua misericordia;\n[[Ps 136,18]]uccise re potenti: \r\nperché eterna è la sua misericordia.\n\n[[Ps 136,21]]Diede in eredità il loro paese; \r\nperché eterna è la sua misericordia;\n[[Ps 136,22]]in eredità a Israele suo servo: \r\nperché eterna è la sua misericordia.\n[[Ps 136,24]]ci ha liberati dai nostri nemici: \r\nperché eterna è la sua misericordia.","reference_displayed":"136(135),1-3.16-18.21-22.24.","title":"Salmi"},"first_reading":{"type":"reading","text":"[[Jos 24,1]]Giosuè radunò tutte le tribù d'Israele in Sichem e convocò gli anziani d'Israele, i capi, i giudici e gli scribi del popolo, che si presentarono davanti a Dio.\n[[Jos 24,2]]Giosuè disse a tutto il popolo: \"Dice il Signore, Dio d'Israele: I vostri padri, come Terach padre di Abramo e padre di Nacor, abitarono dai tempi antichi oltre il fiume e servirono altri dei.\n[[Jos 24,3]]Io presi il padre vostro Abramo da oltre il fiume e gli feci percorrere tutto il paese di Cànaan; moltiplicai la sua discendenza e gli diedi Isacco.\n[[Jos 24,4]]Ad Isacco diedi Giacobbe ed Esaù e assegnai ad Esaù il possesso delle montagne di Seir; Giacobbe e i suoi figli scesero in Egitto.\n[[Jos 24,5]]Poi mandai Mosè e Aronne e colpii l'Egitto con i prodigi che feci in mezzo ad esso; dopo vi feci uscire.\n[[Jos 24,6]]Feci dunque uscire dall'Egitto i vostri padri e voi arrivaste al mare. Gli Egiziani inseguirono i vostri padri con carri e cavalieri fino al Mare Rosso.\n[[Jos 24,7]]Quelli gridarono al Signore ed egli pose fitte tenebre fra voi e gli Egiziani; poi spinsi sopra loro il mare, che li sommerse; i vostri occhi videro ciò che io avevo fatto agli Egiziani. Dimoraste lungo tempo nel deserto.\n[[Jos 24,8]]Io vi condussi poi nel paese degli Amorrèi, che abitavano oltre il Giordano; essi combatterono contro di voi e io li misi in vostro potere; voi prendeste possesso del loro paese e io li distrussi dinanzi a voi.\n[[Jos 24,9]]Poi sorse Balak, figlio di Zippor, re di Moab, per muover guerra a Israele; mandò a chiamare Balaam, figlio di Beor, perché vi maledicesse;\n[[Jos 24,10]]ma io non volli ascoltare Balaam; egli dovette benedirvi e vi liberai dalle mani di Balak.\n[[Jos 24,11]]Passaste il Giordano e arrivaste a Gerico. Gli abitanti di Gerico, gli Amorrèi, i Perizziti, i Cananei, gli Hittiti, i Gergesei, gli Evei e i Gebusei combatterono contro di voi e io li misi in vostro potere.\n[[Jos 24,12]]Mandai avanti a voi i calabroni, che li scacciarono dinanzi a voi, com'era avvenuto dei due re amorrèi: ma ciò non avvenne per la vostra spada, né per il vostro arco.\n[[Jos 24,13]]Vi diedi una terra, che voi non avevate lavorata, e abitate in città, che voi non avete costruite, e mangiate i frutti delle vigne e degli oliveti, che non avete piantati.","reference_displayed":"24,1-13.","title":"Libro di Giosuè"},"gospel":{"type":"gospel","reference_displayed":"19,3-12.","text":"[[Mt 19,3]]In quel tempo, si avvicinarono a Gesù alcuni farisei per metterlo alla prova e gli chiesero: «E' lecito ad un uomo ripudiare la propria moglie per qualsiasi motivo?».\n[[Mt 19,4]]Ed egli rispose: «Non avete letto che il Creatore da principio li creò maschio e femmina e disse:\n[[Mt 19,5]]Per questo l'uomo lascerà suo padre e sua madre e si unirà a sua moglie e i due saranno una carne sola?\n[[Mt 19,6]]Così che non sono più due, ma una carne sola. Quello dunque che Dio ha congiunto, l'uomo non lo separi».\n[[Mt 19,7]]Gli obiettarono: «Perché allora Mosè ha ordinato di darle l'atto di ripudio e mandarla via?».\n[[Mt 19,8]]Rispose loro Gesù: «Per la durezza del vostro cuore Mosè vi ha permesso di ripudiare le vostre mogli, ma da principio non fu così.\n[[Mt 19,9]]Perciò io vi dico: Chiunque ripudia la propria moglie, se non in caso di concubinato, e ne sposa un'altra commette adulterio».\n[[Mt 19,10]]Gli dissero i discepoli: «Se questa è la condizione dell'uomo rispetto alla donna, non conviene sposarsi».\n[[Mt 19,11]]Egli rispose loro: «Non tutti possono capirlo, ma solo coloro ai quali è stato concesso.\n[[Mt 19,12]]Vi sono infatti eunuchi che sono nati così dal ventre della madre; ve ne sono alcuni che sono stati resi eunuchi dagli uomini, e vi sono altri che si sono fatti eunuchi per il regno dei cieli. Chi può capire, capisca».","title":"Dal Vangelo di Gesù Cristo secondo Matteo"},"date":"2021-08-13"}