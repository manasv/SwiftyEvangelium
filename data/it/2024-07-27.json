{"first_reading":{"type":"reading","title":"Libro di Geremia","reference_displayed":"7,1-11.","text":"[[Jr 7,1]]Questa è la parola che fu rivolta dal Signore a Geremia:\n[[Jr 7,2]]\"Fermati alla porta del tempio del Signore e là pronunzia questo discorso dicendo: Ascoltate la parola del Signore, voi tutti di Giuda che attraversate queste porte per prostrarvi al Signore.\n[[Jr 7,3]]Così dice il Signore degli eserciti, Dio di Israele: Migliorate la vostra condotta e le vostre azioni e io vi farò abitare in questo luogo.\n[[Jr 7,4]]Pertanto non confidate nelle parole menzognere di coloro che dicono: Tempio del Signore, tempio del Signore, tempio del Signore è questo!\n[[Jr 7,5]]Poiché, se veramente emenderete la vostra condotta e le vostre azioni, se realmente pronunzierete giuste sentenze fra un uomo e il suo avversario;\n[[Jr 7,6]]se non opprimerete lo straniero, l'orfano e la vedova, se non spargerete il sangue innocente in questo luogo e se non seguirete per vostra disgrazia altri dei,\n[[Jr 7,7]]io vi farò abitare in questo luogo, nel paese che diedi ai vostri padri da lungo tempo e per sempre.\n[[Jr 7,8]]Ma voi confidate in parole false e ciò non vi gioverà:\n[[Jr 7,9]]rubare, uccidere, commettere adulterio, giurare il falso, bruciare incenso a Baal, seguire altri dei che non conoscevate.\n[[Jr 7,10]]Poi venite e vi presentate alla mia presenza in questo tempio, che prende il nome da me, e dite: Siamo salvi! per poi compiere tutti questi abomini.\n[[Jr 7,11]]Forse è una spelonca di ladri ai vostri occhi questo tempio che prende il nome da me? Anch'io, ecco, vedo tutto questo\"."},"gospel":{"title":"Dal Vangelo di Gesù Cristo secondo Matteo","type":"gospel","reference_displayed":"13,24-30.","text":"[[Mt 13,24]]In quel tempo, Gesù espose alla folla una parola: «Il regno dei cieli si può paragonare a un uomo che ha seminato del buon seme nel suo campo.\n[[Mt 13,25]]Ma mentre tutti dormivano venne il suo nemico, seminò zizzania in mezzo al grano e se ne andò.\n[[Mt 13,26]]Quando poi la messe fiorì e fece frutto, ecco apparve anche la zizzania.\n[[Mt 13,27]]Allora i servi andarono dal padrone di casa e gli dissero: Padrone, non hai seminato del buon seme nel tuo campo? Da dove viene dunque la zizzania?\n[[Mt 13,28]]Ed egli rispose loro: Un nemico ha fatto questo. E i servi gli dissero: Vuoi dunque che andiamo a raccoglierla?\n[[Mt 13,29]]No, rispose, perché non succeda che, cogliendo la zizzania, con essa sradichiate anche il grano.\n[[Mt 13,30]]Lasciate che l'una e l'altro crescano insieme fino alla mietitura e al momento della mietitura dirò ai mietitori: Cogliete prima la zizzania e legatela in fastelli per bruciarla; il grano invece riponetelo nel mio granaio»."},"date":"2024-07-27","psalm":{"title":"Salmi","type":"psalm","reference_displayed":"84(83),3.4.5-6a.8a.11.","text":"[[Ps 84,3]]L'anima mia languisce e brama \r\ngli atri del Signore. \r\nIl mio cuore e la mia carne \r\nesultano nel Dio vivente.\n\n[[Ps 84,4]]Anche il passero trova la casa, \r\nla rondine il nido, dove porre i suoi piccoli, \r\npresso i tuoi altari, Signore degli eserciti, \r\nmio re e mio Dio.\n\n[[Ps 84,5]]Beato chi abita la tua casa: \r\nsempre canta le tue lodi!\n[[Ps 84,6a]]Beato chi trova in te la sua forza;\n[[Ps 84,8a]]cresce lungo il cammino il suo vigore.\n\n[[Ps 84,11]]Per me un giorno nei tuoi atri \r\nè più che mille altrove, \r\nstare sulla soglia della casa del mio Dio \r\nè meglio che abitare nelle tende degli empi."}}