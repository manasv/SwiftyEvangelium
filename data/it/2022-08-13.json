{"first_reading":{"type":"reading","title":"Libro di Ezechiele","text":"[[Ez 18,1]]Mi fu rivolta questa parola del Signore:\n[[Ez 18,2]]\"Perché andate ripetendo questo proverbio sul paese d'Israele: I padri han mangiato l'uva acerba e i denti dei figli si sono allegati?\n[[Ez 18,3]]Com'è vero ch'io vivo, dice il Signore Dio, voi non ripeterete più questo proverbio in Israele.\n[[Ez 18,4]]Ecco, tutte le vite sono mie: la vita del padre e quella del figlio è mia; chi pecca morirà.\n[[Ez 18,5]]Se uno è giusto e osserva il diritto e la giustizia,\n[[Ez 18,6]]se non mangia sulle alture e non alza gli occhi agli idoli della casa d'Israele, se non disonora la moglie del suo prossimo e non si accosta a una donna durante il suo stato di impurità,\n[[Ez 18,7]]se non opprime alcuno, restituisce il pegno al debitore, non commette rapina, divide il pane con l'affamato e copre di vesti l'ignudo,\n[[Ez 18,8]]se non presta a usura e non esige interesse, desiste dall'iniquità e pronunzia retto giudizio fra un uomo e un altro,\n[[Ez 18,9]]se cammina nei miei decreti e osserva le mie leggi agendo con fedeltà, egli è giusto ed egli vivrà, parola del Signore Dio.\n[[Ez 18,10]]Ma se uno ha generato un figlio violento e sanguinario che commette qualcuna di tali azioni,\n[[Ez 18,13b]]egli non vivrà; poiché ha commesso queste azioni abominevoli, costui morirà e dovrà a se stesso la propria morte.\n[[Ez 18,30]]Perciò, o Israeliti, io giudicherò ognuno di voi secondo la sua condotta. Oracolo del Signore Dio. Convertitevi e desistete da tutte le vostre iniquità, e l'iniquità non sarà più causa della vostra rovina.\n[[Ez 18,31]]Liberatevi da tutte le iniquità commesse e formatevi un cuore nuovo e uno spirito nuovo. Perché volete morire, o Israeliti?\n[[Ez 18,32]]Io non godo della morte di chi muore. Parola del Signore Dio. Convertitevi e vivrete\".","reference_displayed":"18,1-10.13b.30-32."},"psalm":{"type":"psalm","reference_displayed":"51(50),12-13.14-15.18-19.","text":"[[Ps 51,12]]Crea in me, o Dio, un cuore puro, \r\nrinnova in me uno spirito saldo.\n[[Ps 51,13]]Non respingermi dalla tua presenza \r\ne non privarmi del tuo santo spirito.\n\n[[Ps 51,14]]Rendimi la gioia di essere salvato, \r\nsostieni in me un animo generoso.\n[[Ps 51,15]]Insegnerò agli erranti le tue vie \r\ne i peccatori a te ritorneranno.\n\n[[Ps 51,18]]Tu non gradisci il sacrificio \r\ne, se offro olocausti, non li accetti.\n[[Ps 51,19]]Uno spirito contrito è sacrificio a Dio, \r\nun cuore affranto e umiliato, Dio, tu non disprezzi.","title":"Salmi"},"gospel":{"type":"gospel","title":"Dal Vangelo di Gesù Cristo secondo Matteo","text":"[[Mt 19,13]]In quel tempo, furono portati a Gesù dei bambini perché imponesse loro le mani e pregasse; ma i discepoli li sgridavano.\n[[Mt 19,14]]Gesù però disse loro: «Lasciate che i bambini vengano a me, perché di questi è il regno dei cieli».\n[[Mt 19,15]]E dopo avere imposto loro le mani, se ne partì.","reference_displayed":"19,13-15."},"date":"2022-08-13"}