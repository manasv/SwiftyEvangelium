{"psalm":{"type":"psalm","title":"Salmi","text":"[[Ps 19,2]]I cieli narrano la gloria di Dio, \r\ne l'opera delle sue mani annunzia il firmamento.\n[[Ps 19,3]]Il giorno al giorno ne affida il messaggio \r\ne la notte alla notte ne trasmette notizia.\n\n[[Ps 19,4]]Non è linguaggio e non sono parole, \r\ndi cui non si oda il suono.\n[[Ps 19,5]]Per tutta la terra si diffonde la loro voce \r\ne ai confini del mondo la loro parola.","reference_displayed":"19(18),2-3.4-5."},"first_reading":{"type":"reading","title":"Lettera di san Paolo apostolo ai Romani","text":"[[Rm 10,9]]Fratello, se confesserai con la tua bocca che Gesù è il Signore, e crederai con il tuo cuore che Dio lo ha risuscitato dai morti, sarai salvo.\n[[Rm 10,10]]Con il cuore infatti si crede per ottenere la giustizia e con la bocca si fa la professione di fede per avere la salvezza.\n[[Rm 10,11]]Dice infatti la Scrittura: Chiunque crede in lui non sarà deluso.\n[[Rm 10,12]]Poiché non c'è distinzione fra Giudeo e Greco, dato che lui stesso è il Signore di tutti, ricco verso tutti quelli che l'invocano.\n[[Rm 10,13]]Infatti: Chiunque invocherà il nome del Signore sarà salvato.\n[[Rm 10,14]]Ora, come potranno invocarlo senza aver prima creduto in lui? E come potranno credere, senza averne sentito parlare? E come potranno sentirne parlare senza uno che lo annunzi?\n[[Rm 10,15]]E come lo annunzieranno, senza essere prima inviati? Come sta scritto: Quanto son belli i piedi di coloro che recano un lieto annunzio di bene!\n[[Rm 10,16]]Ma non tutti hanno obbedito al vangelo. Lo dice Isaia: Signore, chi ha creduto alla nostra predicazione?\n[[Rm 10,17]]La fede dipende dunque dalla predicazione e la predicazione a sua volta si attua per la parola di Cristo.\n[[Rm 10,18]]Ora io dico: Non hanno forse udito? Tutt'altro: per tutta la terra è corsa la loro voce, e fino ai confini del mondo le loro parole.","reference_displayed":"10,9-18."},"gospel":{"type":"gospel","title":"Dal Vangelo di Gesù Cristo secondo Matteo","text":"[[Mt 4,18]]In quel tempo, mentre camminava lungo il mare di Galilea, Gesù vide due fratelli, Simone, chiamato Pietro, e Andrea suo fratello, che gettavano la rete in mare, poiché erano pescatori.  \n[[Mt 4,19]]E disse loro: «Seguitemi, vi farò pescatori di uomini».\n[[Mt 4,20]]Ed essi subito, lasciate le reti, lo seguirono.\n[[Mt 4,21]]Andando oltre, vide altri due fratelli, Giacomo di Zebedèo e Giovanni suo fratello, che nella barca insieme con Zebedèo, loro padre, riassettavano le reti; e li chiamò.\n[[Mt 4,22]]Ed essi subito, lasciata la barca e il padre, lo seguirono.","reference_displayed":"4,18-22."},"date":"2024-11-30"}