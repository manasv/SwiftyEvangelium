{"second_reading":{"type":"reading","text":"[[1_Tm 1,12]]Rendo grazie a colui che mi ha dato la forza, Cristo Gesù Signore nostro, perché mi ha giudicato degno di fiducia chiamandomi al mistero:\n[[1_Tm 1,13]]io che per l'innanzi ero stato un bestemmiatore, un persecutore e un violento. Ma mi è stata usata misericordia, perché agivo senza saperlo, lontano dalla fede;\n[[1_Tm 1,14]]così la grazia del Signore nostro ha sovrabbondato insieme alla fede e alla carità che è in Cristo Gesù.\n[[1_Tm 1,15]]Questa parola è sicura e degna di essere da tutti accolta: Cristo Gesù è venuto nel mondo per salvare i peccatori e di questi il primo sono io.\n[[1_Tm 1,16]]Ma appunto per questo ho ottenuto misericordia, perché Gesù Cristo ha voluto dimostrare in me, per primo, tutta la sua magnanimità, a esempio di quanti avrebbero creduto in lui per avere la vita eterna.\n[[1_Tm 1,17]]Al Re dei secoli incorruttibile, invisibile e unico Dio, onore e gloria nei secoli dei secoli. Amen.","title":"Prima lettera di san Paolo apostolo a Timoteo","reference_displayed":"1,12-17."},"gospel":{"type":"gospel","text":"[[Lc 15,1]]In quel tempo, si avvicinavano a Gesù tutti i pubblicani e i peccatori per ascoltarlo.\n[[Lc 15,2]]I farisei e gli scribi mormoravano: «Costui riceve i peccatori e mangia con loro».\n[[Lc 15,3]]Allora egli disse loro questa parabola:\n[[Lc 15,4]]«Chi di voi se ha cento pecore e ne perde una, non lascia le novantanove nel deserto e va dietro a quella perduta, finché non la ritrova?\n[[Lc 15,5]]Ritrovatala, se la mette in spalla tutto contento,\n[[Lc 15,6]]va a casa, chiama gli amici e i vicini dicendo: Rallegratevi con me, perché ho trovato la mia pecora che era perduta.\n[[Lc 15,7]]Così, vi dico, ci sarà più gioia in cielo per un peccatore convertito, che per novantanove giusti che non hanno bisogno di conversione.\n[[Lc 15,8]]O quale donna, se ha dieci dramme e ne perde una, non accende la lucerna e spazza la casa e cerca attentamente finché non la ritrova?\n[[Lc 15,9]]E dopo averla trovata, chiama le amiche e le vicine, dicendo: Rallegratevi con me, perché ho ritrovato la dramma che avevo perduta.\n[[Lc 15,10]]Così, vi dico, c'è gioia davanti agli angeli di Dio per un solo peccatore che si converte».\n[[Lc 15,11]]Disse ancora: «Un uomo aveva due figli.\n[[Lc 15,12]]Il più giovane disse al padre: Padre, dammi la parte del patrimonio che mi spetta. E il padre divise tra loro le sostanze.\n[[Lc 15,13]]Dopo non molti giorni, il figlio più giovane, raccolte le sue cose, partì per un paese lontano e là sperperò le sue sostanze vivendo da dissoluto.\n[[Lc 15,14]]Quando ebbe speso tutto, in quel paese venne una grande carestia ed egli cominciò a trovarsi nel bisogno.\n[[Lc 15,15]]Allora andò e si mise a servizio di uno degli abitanti di quella regione, che lo mandò nei campi a pascolare i porci.\n[[Lc 15,16]]Avrebbe voluto saziarsi con le carrube che mangiavano i porci; ma nessuno gliene dava.\n[[Lc 15,17]]Allora rientrò in se stesso e disse: Quanti salariati in casa di mio padre hanno pane in abbondanza e io qui muoio di fame!\n[[Lc 15,18]]Mi leverò e andrò da mio padre e gli dirò: Padre, ho peccato contro il Cielo e contro di te;\n[[Lc 15,19]]non sono più degno di esser chiamato tuo figlio. Trattami come uno dei tuoi garzoni.\n[[Lc 15,20]]Partì e si incamminò verso suo padre. Quando era ancora lontano il padre lo vide e commosso gli corse incontro, gli si gettò al collo e lo baciò.\n[[Lc 15,21]]Il figlio gli disse: Padre, ho peccato contro il Cielo e contro di te; non sono più degno di esser chiamato tuo figlio.\n[[Lc 15,22]]Ma il padre disse ai servi: Presto, portate qui il vestito più bello e rivestitelo, mettetegli l'anello al dito e i calzari ai piedi.\n[[Lc 15,23]]Portate il vitello grasso, ammazzatelo, mangiamo e facciamo festa,\n[[Lc 15,24]]perché questo mio figlio era morto ed è tornato in vita, era perduto ed è stato ritrovato. E cominciarono a far festa.\n[[Lc 15,25]]Il figlio maggiore si trovava nei campi. Al ritorno, quando fu vicino a casa, udì la musica e le danze;\n[[Lc 15,26]]chiamò un servo e gli domandò che cosa fosse tutto ciò.\n[[Lc 15,27]]Il servo gli rispose: E' tornato tuo fratello e il padre ha fatto ammazzare il vitello grasso, perché lo ha riavuto sano e salvo.\n[[Lc 15,28]]Egli si arrabbiò, e non voleva entrare. Il padre allora uscì a pregarlo.\n[[Lc 15,29]]Ma lui rispose a suo padre: Ecco, io ti servo da tanti anni e non ho mai trasgredito un tuo comando, e tu non mi hai dato mai un capretto per far festa con i miei amici.\n[[Lc 15,30]]Ma ora che questo tuo figlio che ha divorato i tuoi averi con le prostitute è tornato, per lui hai ammazzato il vitello grasso.\n[[Lc 15,31]]Gli rispose il padre: Figlio, tu sei sempre con me e tutto ciò che è mio è tuo;\n[[Lc 15,32]]ma bisognava far festa e rallegrarsi, perché questo tuo fratello era morto ed è tornato in vita, era perduto ed è stato ritrovato».","title":"Dal Vangelo di Gesù Cristo secondo Luca","reference_displayed":"15,1-32."},"first_reading":{"type":"reading","text":"[[Ex 32,7]]In quei giorni, il Signore disse a Mosè: \"Và, scendi, perché il tuo popolo, che tu hai fatto uscire dal paese d'Egitto, si è pervertito.\n[[Ex 32,8]]Non hanno tardato ad allontanarsi dalla via che io avevo loro indicata! Si son fatti un vitello di metallo fuso, poi gli si sono prostrati dinanzi, gli hanno offerto sacrifici e hanno detto: Ecco il tuo Dio, Israele; colui che ti ha fatto uscire dal paese di Egitto\".\n[[Ex 32,9]]Il Signore disse inoltre a Mosè: \"Ho osservato questo popolo e ho visto che è un popolo dalla dura cervice.\n[[Ex 32,10]]Ora lascia che la mia ira si accenda contro di loro e li distrugga. Di te invece farò una grande nazione\".\n[[Ex 32,11]]Mosè allora supplicò il Signore, suo Dio, e disse: \"Perché, Signore, divamperà la tua ira contro il tuo popolo, che tu hai fatto uscire dal paese d'Egitto con grande forza e con mano potente?\n[[Ex 32,13]]Ricòrdati di Abramo, di Isacco, di Israele, tuoi servi, ai quali hai giurato per te stesso e hai detto: Renderò la vostra posterità numerosa come le stelle del cielo e tutto questo paese, di cui ho parlato, lo darò ai tuoi discendenti, che lo possederanno per sempre\".\n[[Ex 32,14]]Il Signore abbandonò il proposito di nuocere al suo popolo.","title":"Libro dell’Esodo","reference_displayed":"32,7-11.13-14."},"date":"2022-09-11","psalm":{"type":"psalm","text":"[[Ps 51,3]]Pietà di me, o Dio, secondo la tua misericordia; \r\nnella tua grande bontà cancella il mio peccato.\n[[Ps 51,4]]Lavami da tutte le mie colpe, \r\nmondami dal mio peccato.\n\n[[Ps 51,12]]Crea in me, o Dio, un cuore puro, \r\nrinnova in me uno spirito saldo.\n[[Ps 51,13]]Non respingermi dalla tua presenza \r\ne non privarmi del tuo santo spirito.\n\n[[Ps 51,17]]Signore, apri le mie labbra \r\ne la mia bocca proclami la tua lode.\n[[Ps 51,19]]Uno spirito contrito è sacrificio a Dio, \r\nun cuore affranto e umiliato, Dio, tu non disprezzi.","title":"Salmi","reference_displayed":"51(50),3-4.12-13.17.19."}}