{"date":"2025-01-05","psalm":{"type":"psalm","reference_displayed":"147,12-13.14-15.19-20.","title":"Salmi","text":"[[Ps 147,12]]Glorifica il Signore, Gerusalemme, \r\nloda, Sion, il tuo Dio.\n[[Ps 147,13]]Perché ha rinforzato le sbarre delle tue porte, \r\nin mezzo a te ha benedetto i tuoi figli.\n\n[[Ps 147,14]]Egli ha messo pace nei tuoi confini \r\ne ti sazia con fior di frumento.\n[[Ps 147,15]]Manda sulla terra la sua parola, \r\nil suo messaggio corre veloce.\n\n[[Ps 147,19]]Annunzia a Giacobbe la sua parola, \r\nle sue leggi e i suoi decreti a Israele.\n[[Ps 147,20]]Così non ha fatto con nessun altro popolo, \r\nnon ha manifestato ad altri i suoi precetti."},"gospel":{"reference_displayed":"1,1-18.","type":"gospel","title":"Dal Vangelo di Gesù Cristo secondo Giovanni","text":"[[Jn 1,1]]In principio era il Verbo, il Verbo era presso Dio e il Verbo era Dio.\n[[Jn 1,2]]Egli era in principio presso Dio:\n[[Jn 1,3]]tutto è stato fatto per mezzo di lui, e senza di lui niente è stato fatto di tutto ciò che esiste.\n[[Jn 1,4]]In lui era la vita e la vita era la luce degli uomini;\n[[Jn 1,5]]la luce splende nelle tenebre, ma le tenebre non l'hanno accolta.\n[[Jn 1,6]]Venne un uomo mandato da Dio e il suo nome era Giovanni.\n[[Jn 1,7]]Egli venne come testimone per rendere testimonianza alla luce, perché tutti credessero per mezzo di lui.\n[[Jn 1,8]]Egli non era la luce, ma doveva render testimonianza alla luce.\n[[Jn 1,9]]Veniva nel mondo la luce vera, quella che illumina ogni uomo.\n[[Jn 1,10]]Egli era nel mondo, e il mondo fu fatto per mezzo di lui, eppure il mondo non lo riconobbe.\n[[Jn 1,11]]Venne fra la sua gente, ma i suoi non l'hanno accolto.\n[[Jn 1,12]]A quanti però l'hanno accolto, ha dato potere di diventare figli di Dio: a quelli che credono nel suo nome,\n[[Jn 1,13]]i quali non da sangue, né da volere di carne, né da volere di uomo, ma da Dio sono stati generati.\n[[Jn 1,14]]E il Verbo si fece carne e venne ad abitare in mezzo a noi; e noi vedemmo la sua gloria, gloria come di unigenito dal Padre, pieno di grazia e di verità.\n[[Jn 1,15]]Giovanni gli rende testimonianza e grida: «Ecco l'uomo di cui io dissi: Colui che viene dopo di me mi è passato avanti, perché era prima di me».\n[[Jn 1,16]]Dalla sua pienezza noi tutti abbiamo ricevuto e grazia su grazia.\n[[Jn 1,17]]Perché la legge fu data per mezzo di Mosè, la grazia e la verità vennero per mezzo di Gesù Cristo.\n[[Jn 1,18]]Dio nessuno l'ha mai visto: proprio il Figlio unigenito, che è nel seno del Padre, lui lo ha rivelato."},"first_reading":{"type":"reading","reference_displayed":"24,1-4.8-12.","title":"Libro dell’Ecclesiastico","text":"[[Si 24,1]]La sapienza loda se stessa, si vanta in mezzo al suo popolo.\n[[Si 24,2]]Nell'assemblea dell'Altissimo apre la bocca, si glorifica davanti alla sua potenza:\n[[Si 24,3]]\"Io sono uscita dalla bocca dell'Altissimo e ho ricoperto come nube la terra.\n[[Si 24,4]]Ho posto la mia dimora lassù, il mio trono era su una colonna di nubi.\n[[Si 24,8]]Allora il creatore dell'universo mi diede un ordine, il mio creatore mi fece posare la tenda e mi disse: Fissa la tenda in Giacobbe e prendi in eredità Israele.\n[[Si 24,9]]Prima dei secoli, fin dal principio, egli mi creò; per tutta l'eternità non verrò meno.\n[[Si 24,10]]Ho officiato nella tenda santa davanti a lui, e così mi sono stabilita in Sion.\n[[Si 24,11]]Nella città amata mi ha fatto abitare; in Gerusalemme è il mio potere.\n[[Si 24,12]]Ho posto le radici in mezzo a un popolo glorioso, nella porzione del Signore, sua eredità\"."},"second_reading":{"type":"reading","reference_displayed":"1,3-6.15-18.","title":"Lettera di san Paolo apostolo agli Efesini","text":"[[Ep 1,3]]Fratelli, benedetto sia Dio, Padre del Signore nostro Gesù Cristo, che ci ha benedetti con ogni benedizione spirituale nei cieli, in Cristo.\n[[Ep 1,4]]In lui ci ha scelti prima della creazione del mondo, per essere santi e immacolati al suo cospetto nella carità,\n[[Ep 1,5]]predestinandoci a essere suoi figli adottivi per opera di Gesù Cristo,\n[[Ep 1,6]]secondo il beneplacito della sua volontà. E questo a lode e gloria della sua grazia, che ci ha dato nel suo Figlio diletto;\n[[Ep 1,15]]Perciò anch'io, avendo avuto notizia della vostra fede nel Signore Gesù e dell'amore che avete verso tutti i santi,\n[[Ep 1,16]]non cesso di render grazie per voi, ricordandovi nelle mie preghiere,\n[[Ep 1,17]]perché il Dio del Signore nostro Gesù Cristo, il Padre della gloria, vi dia uno spirito di sapienza e di rivelazione per una più profonda conoscenza di lui.\n[[Ep 1,18]]Possa egli davvero illuminare gli occhi della vostra mente per farvi comprendere a quale speranza vi ha chiamati, quale tesoro di gloria racchiude la sua eredità fra i santi"}}