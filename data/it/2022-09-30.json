{"first_reading":{"text":"[[Jb 38,1]]Il Signore rispose a Giobbe di mezzo al turbine:\n[[Jb 38,12]]Da quando vivi, hai mai comandato al mattino e assegnato il posto all'aurora,\n[[Jb 38,13]]perché essa afferri i lembi della terra e ne scuota i malvagi?\n[[Jb 38,14]]Si trasforma come creta da sigillo e si colora come un vestito.\n[[Jb 38,15]]È sottratta ai malvagi la loro luce ed è spezzato il braccio che si alza a colpire.\n[[Jb 38,16]]Sei mai giunto alle sorgenti del mare e nel fondo dell'abisso hai tu passeggiato?\n[[Jb 38,17]]Ti sono state indicate le porte della morte e hai visto le porte dell'ombra funerea?\n[[Jb 38,18]]Hai tu considerato le distese della terra? Dillo, se sai tutto questo!\n[[Jb 38,19]]Per quale via si va dove abita la luce e dove hanno dimora le tenebre\n[[Jb 38,20]]perché tu le conduca al loro dominio o almeno tu sappia avviarle verso la loro casa?\n[[Jb 38,21]]Certo, tu lo sai, perché allora eri nato e il numero dei tuoi giorni è assai grande!\n[[Jb 40,3]]Giobbe rivolto al Signore disse:\n[[Jb 40,4]]Ecco, sono ben piccino: che ti posso rispondere? Mi metto la mano sulla bocca.\n[[Jb 40,5]]Ho parlato una volta, ma non replicherò. ho parlato due volte, ma non continuerò.","type":"reading","reference_displayed":"38,1.12-21.40,3-5.","title":"Libro di Giobbe"},"date":"2022-09-30","psalm":{"type":"psalm","text":"[[Ps 139,1]]Signore, tu mi scruti e mi conosci,\n[[Ps 139,2]]tu sai quando seggo e quando mi alzo. \r\nPenetri da lontano i miei pensieri,\n[[Ps 139,3]]mi scruti quando cammino e quando riposo. \r\nTi sono note tutte le mie vie.\n\n[[Ps 139,7]]Dove andare lontano dal tuo spirito, \r\ndove fuggire dalla tua presenza?\n[[Ps 139,8]]Se salgo in cielo, là tu sei, \r\nse scendo negli inferi, eccoti.\n\n[[Ps 139,9]]Se prendo le ali dell'aurora \r\nper abitare all'estremità del mare,\n[[Ps 139,10]]anche là mi guida la tua mano \r\ne mi afferra la tua destra.\n\n[[Ps 139,13]]Sei tu che hai creato le mie viscere \r\ne mi hai tessuto nel seno di mia madre.\n[[Ps 139,14a]]Ti lodo, perché mi hai fatto come un prodigio;\n[[Ps 139,14b]]meravigliose sono le tue opere,","reference_displayed":"139(138),1-3.7-8.9-10.13-14ab.","title":"Salmi"},"gospel":{"type":"gospel","text":"[[Lc 10,13]]In quel tempo, Gesù disse: «Guai a te, Corazin, guai a te, Betsàida! Perché se in Tiro e Sidone fossero stati compiuti i miracoli compiuti tra voi, gia da tempo si sarebbero convertiti vestendo il sacco e coprendosi di cenere.\n[[Lc 10,14]]Perciò nel giudizio Tiro e Sidone saranno trattate meno duramente di voi.\n[[Lc 10,15]]E tu, Cafarnao, sarai innalzata fino al cielo? Fino agli inferi sarai precipitata!\n[[Lc 10,16]]Chi ascolta voi ascolta me, chi disprezza voi disprezza me. E chi disprezza me disprezza colui che mi ha mandato».","reference_displayed":"10,13-16.","title":"Dal Vangelo di Gesù Cristo secondo Luca"}}