{"first_reading":{"text":"[[1_R 3,5]]In quei gioni il Signore apparve a Salomone in sogno durante la notte e gli disse: \"Chiedimi ciò che io devo concederti\".\n[[1_R 3,7]]E Salomone disse: \"Signore Dio, tu hai fatto regnare il tuo servo al posto di Davide mio padre. Ebbene io sono un ragazzo; non so come regolarmi.\n[[1_R 3,8]]Il tuo servo è in mezzo al tuo popolo che ti sei scelto, popolo così numeroso che non si può calcolare né contare.\n[[1_R 3,9]]Concedi al tuo servo un cuore docile perché sappia rendere giustizia al tuo popolo e sappia distinguere il bene dal male, perché chi potrebbe governare questo tuo popolo così numeroso?\".\n[[1_R 3,10]]Al Signore piacque che Salomone avesse domandato la saggezza nel governare.\n[[1_R 3,11]]Dio gli disse: \"Perché hai domandato questa cosa e non hai domandato per te né una lunga vita, né la ricchezza, né la morte dei tuoi nemici, ma hai domandato per te il discernimento per ascoltare le cause,\n[[1_R 3,12]]ecco faccio come tu hai detto. Ecco, ti concedo un cuore saggio e intelligente: come te non ci fu alcuno prima di te né sorgerà dopo di te.","type":"reading","reference_displayed":"3,5.7-12.","title":"Primo libro dei Re"},"psalm":{"text":"[[Ps 119,57]]La mia sorte, ho detto, Signore, \r\nè custodire le tue parole.\n[[Ps 119,72]]La legge della tua bocca mi è preziosa \r\npiù di mille pezzi d'oro e d'argento.\n\n[[Ps 119,76]]Mi consoli la tua grazia, \r\nsecondo la tua promessa al tuo servo.\n[[Ps 119,77]]Venga su di me la tua misericordia e avrò vita, \r\npoiché la tua legge è la mia gioia.\n\n[[Ps 119,127]]Perciò amo i tuoi comandamenti \r\npiù dell'oro, più dell'oro fino.\n[[Ps 119,128]]Per questo tengo cari i tuoi precetti \r\ne odio ogni via di menzogna.\n\n[[Ps 119,129]]Meravigliosa è la tua alleanza, \r\nper questo le sono fedele.\n[[Ps 119,130]]La tua parola nel rivelarsi illumina, \r\ndona saggezza ai semplici.","type":"psalm","reference_displayed":"119(118),57.72.76-77.127-128.129-130.","title":"Salmi"},"gospel":{"text":"[[Mt 13,44]]In quel tempo, Gesù disse alla folla: «Il regno dei cieli è simile a un tesoro nascosto in un campo; un uomo lo trova e lo nasconde di nuovo, poi va, pieno di gioia, e vende tutti i suoi averi e compra quel campo.\n[[Mt 13,45]]Il regno dei cieli è simile a un mercante che va in cerca di perle preziose;\n[[Mt 13,46]]trovata una perla di grande valore, va, vende tutti i suoi averi e la compra».\n[[Mt 13,47]]Il regno dei cieli è simile anche a una rete gettata nel mare, che raccoglie ogni genere di pesci.\n[[Mt 13,48]]Quando è piena, i pescatori la tirano a riva e poi, sedutisi, raccolgono i pesci buoni nei canestri e buttano via i cattivi.\n[[Mt 13,49]]Così sarà alla fine del mondo. Verranno gli angeli e separeranno i cattivi dai buoni\n[[Mt 13,50]]e li getteranno nella fornace ardente, dove sarà pianto e stridore di denti.\n[[Mt 13,51]]Avete capito tutte queste cose?». Gli risposero: «Sì».\n[[Mt 13,52]]Ed egli disse loro: «Per questo ogni scriba divenuto discepolo del regno dei cieli è simile a un padrone di casa che estrae dal suo tesoro cose nuove e cose antiche».","type":"gospel","reference_displayed":"13,44-52.","title":"Dal Vangelo di Gesù Cristo secondo Matteo"},"date":"2023-07-30","second_reading":{"text":"[[Rm 8,28]]Fratelli, noi sappiamo che tutto concorre al bene di coloro che amano Dio, che sono stati chiamati secondo il suo disegno.\n[[Rm 8,29]]Poiché quelli che egli da sempre ha conosciuto li ha anche predestinati ad essere conformi all'immagine del Figlio suo, perché egli sia il primogenito tra molti fratelli;\n[[Rm 8,30]]quelli poi che ha predestinati li ha anche chiamati; quelli che ha chiamati li ha anche giustificati; quelli che ha giustificati li ha anche glorificati.","type":"reading","reference_displayed":"8,28-30.","title":"Lettera di san Paolo apostolo ai Romani"}}