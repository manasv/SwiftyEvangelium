{"gospel":{"text":"[[Mt 23,1]]In quel tempo, Gesù si rivolse alla folla e ai suoi discepoli dicendo:\n[[Mt 23,2]]«Sulla cattedra di Mosè si sono seduti gli scribi e i farisei.\n[[Mt 23,3]]Quanto vi dicono, fatelo e osservatelo, ma non fate secondo le loro opere, perché dicono e non fanno.\n[[Mt 23,4]]Legano infatti pesanti fardelli e li impongono sulle spalle della gente, ma loro non vogliono muoverli neppure con un dito.\n[[Mt 23,5]]Tutte le loro opere le fanno per essere ammirati dagli uomini: allargano i loro filattèri e allungano le frange;\n[[Mt 23,6]]amano posti d'onore nei conviti, i primi seggi nelle sinagoghe\n[[Mt 23,7]]e i saluti nelle piazze, come anche sentirsi chiamare \"rabbì''dalla gente.\n[[Mt 23,8]]Ma voi non fatevi chiamare \"rabbì'', perché uno solo è il vostro maestro e voi siete tutti fratelli.\n[[Mt 23,9]]E non chiamate nessuno \"padre\" sulla terra, perché uno solo è il Padre vostro, quello del cielo.\n[[Mt 23,10]]E non fatevi chiamare \"maestri\", perché uno solo è il vostro Maestro, il Cristo.\n[[Mt 23,11]]Il più grande tra voi sia vostro servo;\n[[Mt 23,12]]chi invece si innalzerà sarà abbassato e chi si abbasserà sarà innalzato.»","title":"Dal Vangelo di Gesù Cristo secondo Matteo","reference_displayed":"23,1-12.","type":"gospel"},"first_reading":{"text":"[[Rt 2,1]]Noemi aveva un parente del marito, uomo potente e ricco della famiglia di Elimèlech, che si chiamava Booz.\n[[Rt 2,2]]Rut, la Moabita, disse a Noemi: \"Lasciami andare per la campagna a spigolare dietro a qualcuno agli occhi del quale avrò trovato grazia\". Le rispose: \"Và, figlia mia\".\n[[Rt 2,3]]Rut andò e si mise a spigolare nella campagna dietro ai mietitori; per caso si trovò nella parte della campagna appartenente a Booz, che era della famiglia di Elimèlech.\n[[Rt 2,8]]Allora Booz disse a Rut: \"Ascolta, figlia mia, non andare a spigolare in un altro campo; non allontanarti di qui, ma rimani con le mie giovani;\n[[Rt 2,9]]tieni d'occhio il campo dove si miete e cammina dietro a loro. Non ho forse ordinato ai miei giovani di non molestarti? Quando avrai sete, và a bere dagli orci ciò che i giovani avranno attinto\".\n[[Rt 2,10]]Allora Rut si prostrò con la faccia a terra e gli disse: \"Per qual motivo ho trovato grazia ai tuoi occhi, così che tu ti interessi di me che sono una straniera?\".\n[[Rt 2,11]]Booz le rispose: \"Mi è stato riferito quanto hai fatto per tua suocera dopo la morte di tuo marito e come hai abbandonato tuo padre, tua madre e la tua patria per venire presso un popolo, che prima non conoscevi.\n[[Rt 4,13]]Così Booz prese Rut, che divenne sua moglie. Egli si unì a lei e il Signore le accordò di concepire: essa partorì un figlio.\n[[Rt 4,14]]E le donne dicevano a Noemi: \"Benedetto il Signore, il quale oggi non ti ha fatto mancare un riscattatore perché il nome del defunto si perpetuasse in Israele!\n[[Rt 4,15]]Egli sarà il tuo consolatore e il sostegno della tua vecchiaia; perché lo ha partorito tua nuora che ti ama e che vale per te più di sette figli\".\n[[Rt 4,16]]Noemi prese il bambino e se lo pose in grembo e gli fu nutrice.\n[[Rt 4,17]]E le vicine dissero: \"È nato un figlio a Noemi!\". Essa lo chiamò Obed: egli fu il padre di Iesse, padre di Davide.","title":"Libro di Rut","reference_displayed":"2,1-3.8-11.4,13-17.","type":"reading"},"date":"2021-08-21","psalm":{"text":"[[Ps 128,1]]Beato l'uomo che teme il Signore \r\ne cammina nelle sue vie.\n[[Ps 128,2]]Vivrai del lavoro delle tue mani, \r\nsarai felice e godrai d'ogni bene.\n\n[[Ps 128,3]]La tua sposa come vite feconda \r\nnell'intimità della tua casa; \r\ni tuoi figli come virgulti d'ulivo \r\nintorno alla tua mensa.\n\n[[Ps 128,4]]Così sarà benedetto l'uomo che teme il Signore.\n[[Ps 128,5]]Ti benedica il Signore da Sion! \r\nPossa tu vedere la prosperità di Gerusalemme \r\nper tutti i giorni della tua vita.","title":"Salmi","reference_displayed":"128(127),1-2.3.4.5.","type":"psalm"}}