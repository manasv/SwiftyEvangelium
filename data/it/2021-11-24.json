{"gospel":{"type":"gospel","title":"Dal Vangelo di Gesù Cristo secondo Luca","text":"[[Lc 21,12]]In quel tempo, Gesù disse ai suoi discepoli: «Metteranno le mani su di voi e vi perseguiteranno, consegnandovi alle sinagoghe e alle prigioni, trascinandovi davanti a re e a governatori, a causa del mio nome.\n[[Lc 21,13]]Questo vi darà occasione di render testimonianza.\n[[Lc 21,14]]Mettetevi bene in mente di non preparare prima la vostra difesa;\n[[Lc 21,15]]io vi darò lingua e sapienza, a cui tutti i vostri avversari non potranno resistere, né controbattere.\n[[Lc 21,16]]Sarete traditi perfino dai genitori, dai fratelli, dai parenti e dagli amici, e metteranno a morte alcuni di voi;\n[[Lc 21,17]]sarete odiati da tutti per causa del mio nome.\n[[Lc 21,18]]Ma nemmeno un capello del vostro capo perirà.\n[[Lc 21,19]]Con la vostra perseveranza salverete le vostre anime».","reference_displayed":"21,12-19."},"first_reading":{"type":"reading","title":"Libro di Daniele","text":"[[Dn 5,1]]Il re Baldassàr imbandì un gran banchetto a mille dei suoi dignitari e insieme con loro si diede a bere vino.\n[[Dn 5,2]]Quando Baldassàr ebbe molto bevuto comandò che fossero portati i vasi d'oro e d'argento che Nabucodònosor suo padre aveva asportati dal tempio, che era in Gerusalemme, perché vi bevessero il re e i suoi grandi, le sue mogli e le sue concubine.\n[[Dn 5,3]]Furono quindi portati i vasi d'oro, che erano stati asportati dal tempio di Gerusalemme, e il re, i suoi grandi, le sue mogli e le sue concubine li usarono per bere;\n[[Dn 5,4]]mentre bevevano il vino, lodavano gli dei d'oro, d'argento, di bronzo, di ferro, di legno e di pietra.\n[[Dn 5,5]]In quel momento apparvero le dita di una mano d'uomo, le quali scrivevano sulla parete della sala reale, di fronte al candelabro. Nel vedere quelle dita che scrivevano,\n[[Dn 5,6]]il re cambiò d'aspetto: spaventosi pensieri lo assalirono, le giunture dei suoi fianchi si allentarono, i ginocchi gli battevano l'uno contro l'altro.\n[[Dn 5,13]]Fu quindi introdotto Daniele alla presenza del re ed egli gli disse: \"Sei tu Daniele un deportato dei Giudei, che il re mio padre ha condotto qua dalla Giudea?\n[[Dn 5,14]]Ho inteso dire che tu possiedi lo spirito degli dei santi e che si trova in te luce, intelligenza e sapienza straordinaria.\n[[Dn 5,16]]Ora, mi è stato detto che tu sei esperto nel dare spiegazioni e sciogliere enigmi. Se quindi potrai leggermi questa scrittura e darmene la spiegazione, tu sarai vestito di porpora, porterai al collo una collana d'oro e sarai il terzo signore del regno\".\n[[Dn 5,17]]Daniele rispose al re: \"Tieni pure i tuoi doni per te e dà ad altri i tuoi regali: tuttavia io leggerò la scrittura al re e gliene darò la spiegazione.\n[[Dn 5,23]]Anzi tu hai insolentito contro il Signore del cielo e sono stati portati davanti a te i vasi del suo tempio e in essi avete bevuto tu, i tuoi dignitari, le tue mogli, le tue concubine: tu hai reso lode agli dei d'oro, d'argento, di bronzo, di ferro, di legno, di pietra, i quali non vedono, non odono e non comprendono e non hai glorificato Dio, nelle cui mani è la tua vita e a cui appartengono tutte le tue vie.\n[[Dn 5,24]]Da lui fu allora mandata quella mano che ha tracciato quello scritto,\n[[Dn 5,25]]di cui questa è la lettura: mene, tekel, peres,\n[[Dn 5,26]]e questa ne è l'interpretazione: Mene: Dio ha computato il tuo regno e gli ha posto fine.\n[[Dn 5,27]]Tekel: tu sei stato pesato sulle bilance e sei stato trovato mancante.\n[[Dn 5,28]]Peres: il tuo regno è diviso e dato ai Medi e ai Persiani\".","reference_displayed":"5,1-6.13-14.16-17.23-28."},"date":"2021-11-24","psalm":{"type":"psalm","title":"Libro di Daniele","text":"[[Dn 3,62]]Benedite, sole e luna, il Signore, lodatelo ed esaltatelo nei secoli.\n[[Dn 3,63]]Benedite, stelle del cielo, il Signore, lodatelo ed esaltatelo nei secoli.\n[[Dn 3,64]]Benedite, piogge e rugiade, il Signore, lodatelo ed esaltatelo nei secoli.\n[[Dn 3,65]]Benedite, o venti tutti, il Signore, lodatelo ed esaltatelo nei secoli.\n[[Dn 3,66]]Benedite, fuoco e calore, il Signore, lodatelo ed esaltatelo nei secoli.\n[[Dn 3,67]]Benedite, freddo e caldo, il Signore, lodatelo ed esaltatelo nei secoli.","reference_displayed":"3,62.63.64.65.66.67."}}