{"first_reading":{"text":"[[Jb 7,1]]Non ha forse un duro lavoro l'uomo sulla terra e i suoi giorni non sono come quelli d'un mercenario?\n[[Jb 7,2]]Come lo schiavo sospira l'ombra e come il mercenario aspetta il suo salario,\n[[Jb 7,3]]così a me son toccati mesi d'illusione e notti di dolore mi sono state assegnate.\n[[Jb 7,4]]Se mi corico dico: \"Quando mi alzerò?\". Si allungano le ombre e sono stanco di rigirarmi fino all'alba.\n[[Jb 7,6]]I miei giorni sono stati più veloci d'una spola, sono finiti senza speranza.\n[[Jb 7,7]]Ricordati che un soffio è la mia vita: il mio occhio non rivedrà più il bene.","title":"Libro di Giobbe","type":"reading","reference_displayed":"7,1-4.6-7."},"psalm":{"text":"[[Ps 147,1]]Lodate il Signore: \r\nè bello cantare al nostro Dio, \r\ndolce è lodarlo come a lui conviene.\n[[Ps 147,2]]Il Signore ricostruisce Gerusalemme, \r\nraduna i dispersi d'Israele.\n\n[[Ps 147,3]]Il Signore risana i cuori affranti \r\ne fascia le loro ferite;\n[[Ps 147,4]]egli conta il numero delle stelle \r\ne chiama ciascuna per nome.\n\n[[Ps 147,5]]Grande è il Signore, onnipotente, \r\nla sua sapienza non ha confini.\n[[Ps 147,6]]Il Signore sostiene gli umili \r\nma abbassa fino a terra gli empi.","title":"Salmi","type":"psalm","reference_displayed":"147(146),1-2.3-4.5-6."},"gospel":{"text":"[[Mc 1,29]]In quel tempo, Gesù uscito dalla sinagoga, si recò subito in casa di Simone e di Andrea, in compagnia di Giacomo e di Giovanni.\n[[Mc 1,30]]La suocera di Simone era a letto con la febbre e subito gli parlarono di lei.\n[[Mc 1,31]]Egli, accostatosi, la sollevò prendendola per mano; la febbre la lasciò ed essa si mise a servirli.\n[[Mc 1,32]]Venuta la sera, dopo il tramonto del sole, gli portavano tutti i malati e gli indemoniati.\n[[Mc 1,33]]Tutta la città era riunita davanti alla porta.\n[[Mc 1,34]]Guarì molti che erano afflitti da varie malattie e scacciò molti demòni; ma non permetteva ai demòni di parlare, perché lo conoscevano.\n[[Mc 1,35]]Al mattino si alzò quando ancora era buio e, uscito di casa, si ritirò in un luogo deserto e là pregava.\n[[Mc 1,36]]Ma Simone e quelli che erano con lui si misero sulle sue tracce\n[[Mc 1,37]]e, trovatolo, gli dissero: «Tutti ti cercano!».\n[[Mc 1,38]]Egli disse loro: «Andiamocene altrove per i villaggi vicini, perché io predichi anche là; per questo infatti sono venuto!».\n[[Mc 1,39]]E andò per tutta la Galilea, predicando nelle loro sinagoghe e scacciando i demòni.","title":"Dal Vangelo di Gesù Cristo secondo Marco","reference_displayed":"1,29-39.","type":"gospel"},"second_reading":{"text":"[[1_Co 9,16]]Fratelli, non è per me un vanto predicare il vangelo; è per me un dovere: guai a me se non predicassi il vangelo!\n[[1_Co 9,17]]Se lo faccio di mia iniziativa, ho diritto alla ricompensa; ma se non lo faccio di mia iniziativa, è un incarico che mi è stato affidato.\n[[1_Co 9,18]]Quale è dunque la mia ricompensa? Quella di predicare gratuitamente il vangelo senza usare del diritto conferitomi dal vangelo.\n[[1_Co 9,19]]Infatti, pur essendo libero da tutti, mi sono fatto servo di tutti per guadagnarne il maggior numero;\n[[1_Co 9,22]]Mi sono fatto debole con i deboli, per guadagnare i deboli; mi sono fatto tutto a tutti, per salvare ad ogni costo qualcuno.\n[[1_Co 9,23]]Tutto io faccio per il vangelo, per diventarne partecipe con loro.","title":"Prima lettera di san Paolo apostolo ai Corinti","reference_displayed":"9,16-19.22-23.","type":"reading"},"date":"2024-02-04"}